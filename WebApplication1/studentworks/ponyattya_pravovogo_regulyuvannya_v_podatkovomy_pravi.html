<!DOCTYPE html>
<html lang="uk">
<head>
    <meta charset="utf-8" />
   
    <meta name="author" content="Радомир">
    <title>Поняття правового регулювання в податковому праві</title>
    <meta name="description" content="Розділ магістерської дипломної роботи - Поняття правового регулювання в податковому праві - заходь, читай, користуйся" />
    <meta name="keywords" content="правове регулювання, поняття правового регулювання, податкове право" />
    <link href="../StyleSheet1.css" rel="stylesheet">
</head>
<body>
    <div class="header">
        <a href="../index.html" target="_self">
            <div id="site_logo">
                <span>RADOMYR.COM</span>
            </div>
        </a>
        <div id="text_near_the_logo">
            <span id="text_in_the_div_near_the_logo_ukr"></span>
        </div>

    </div>
    <div id="top_menu_bar">

        <a href="../auto/about_autos_ukr.html">
            <div class="left_top_menu_item"><span id="first_item_left_top_Ukr_menu"></span></div>
        </a>
        <a href="../plastic_bricks/about_plastic_bricks_ukr.html">
            <div class="left_top_menu_item"><span id="secont_item_left_top_Ukr_menu"></span></div>
        </a>
        <a href="../articles/articles_ukr.html">
            <div class="left_top_menu_item"><span id="third_item_left_top_Ukr_menu"></span></div>
        </a>
        <a href="../DocsSamples/docs_samples_ukr.html">
            <div class="left_top_menu_item"><span id="fourth_item_left_top_Ukr_menu"></span></div>
        </a>

    </div>


    <div class="one_column_content">
        <h3 style="text-align:center">Поняття правового регулювання в податковому праві</h3>

      
        <p class="p_text_in_article">
            <b>Що регулює право</b> - це старе і в той же час нове, актуальне питання й тому, що без його глибокого з'ясування неможливо правильно вирішувати всі основні юридичні проблеми. Крім цього, правове регулювання являє собою велику складність, тому що не залишається незмінним (якщо не задовольнятися занадто абстрактним його розумінням).
        </p><p class="p_text_in_article">
            В юридичній літературі наголошується на тому, що правове регулювання є однією із центральних категорій. Однак питання про те, що останнє собою представляє, неоднозначно вирішується правознавцями.
            Правове регулювання характеризує спеціально-юридичний механізм дії права на поведінку та діяльність його адресатів. У результаті правової регуляції формується юридична основа, встановлюються орієнтири для організації діяльності учасників відносин, що регулюються даною нормою і напрямів досягнень фактичних цілей права.
        </p><p class="p_text_in_article">
            Проблема правового регулювання - це теоретико-методологічна проблема, оскільки її рішення вимагає дослідження динамічного, функціонального боків права. Існує декілька найпоширеніших визначень правового регулювання.
        </p><p class="p_text_in_article">
            Правове регулювання - це здійснюване громадянським суспільством або державою за допомогою правових засобів упорядкування, охорона та розвиток суспільних відносин [48].
            Правове регулювання — це здійснюване державою за допомогою права і сукупності правових засобів упорядкування суспільних відносин, їх юридичне закріплення, охорона і розвиток [61].
            Алексєєв С.С. наголошує, що юрист повинен розуміти правове регулювання як різносторонню дію на суспільні відносини всіх правових явищ, у тому числі правових ідей, принципів правового життя суспільства,в тому числі не втілених в юридичні форми (закони, нормативно-правові акти, рішення судових органів та ін).
            П.М. Рабінович правове регулювання розглядає як здійснюваний державою за допомогою всіх юридичних засобів владний вплив на суспільні відносини з метою їх упорядкування,закріплення, охорони і розвитку [60, 44].
        </p><p class="p_text_in_article">
            Із вищезазначеного чітко прослідковується 2 підходи до визначення правового регулювання: через категорію правового впливу та як самостійне правове явище.
            Співвідношення та відмежування одне від одного правового впливу та правового регулювання залежить від наступних критеріїв:
            а) від панування концепції позитивного чи природного права;
            б) від розуміння ролі держави у захисті загальносуспільних інтересів;
            в) від особливостей підходу до структури механізму правового регулювання та механізму правового впливу;
            г) від визнання думки щодо наявності в нашій державі прецеденту як джерела права.
        </p><p class="p_text_in_article">
            Таким чином, для дослідників, які визнають пріоритет концепції позитивного права, вважають, що держава захищає загальносуспільні інтереси, вважають, що правова культура, правова свідомість та ін. входять до механізму правового регулювання, і не заперечують використання прецедентів як джерел права, правовий вплив і правове регулювання можуть виступати як тотожні. У той же час заперечення одного із визначених вище критеріїв призводить до виникнення розмежування між правовим впливом і правовим регулюванням [94].
            На переконання Бобровник С.В., правове регулювання є логічним процесом, що складається з певних елементів: а) предмету правового регулювання; б) способів правового регулювання суспільних відносин; в) механізму правового регулювання [85].
        </p><p class="p_text_in_article">
            Що стосується податкового права, то безперечно, податкове право та природна концепція права – речі несумісні. Прецедент же одержав широке поширення в правових системах англо-саксонського типу, особливо при наявності прогалини в законодавстві
        </p><p class="p_text_in_article">
            І в Україні, і в Росії, яких теоретики права відносять до романо-германської системи права, дуже поширеною є думка про те, що судова практика не може вважатися джерелом права, перш за все, тому, що ст. 6 Конституції України (та аналогічно ст. 10 Конституції РФ) встановили, що державна влада в Україні здійснюється за принципом її поділу на законодавчу, виконавчу та судову.
        </p><p class="p_text_in_article">
            Частина 2 ст. 92 Конституції України встановила, що виключно законами України встановлюються: Державний бюджет України і бюджетна система України, система оподаткування, податки і збори тощо. Конституція встановила, що всі напрями фінансової діяльності визначаються виключно законами.
        </p><p class="p_text_in_article">
            Однак не можна заперечувати існування та використання правових прецедентів, а саме – рішень судів вищих інстанцій по справам, що стосуються схожих або аналогічних правовідносин, а також Рішень Європейського суду з прав людини, в тому числі у сфері податкового права. Досить широкого поширення набув прецедент у сфері оподаткування платою за землю, встановлений Постановою Верховного суду України від 11 червня 2013 року (Додаток № 9, Додаток № 10), згідно якого колегія суддів Судової палати в адміністративних справах Верховного Суду України погоджується з висновком Вищого адміністративного суду України про те, що хоча зміна розміру земельного є підставою для перегляду встановленого розміру орендної плати шляхом внесення відповідних змін до договору оренди землі його учасниками, зазначене не тягне автоматичну зміну умов договору щодо розміру орендної палати, а відтак відповідного донарахування ДПІ суми податкового зобов'язання з орендної плати із застосуванням штрафних санкцій за податковими повідомленнями-рішеннями.

            Крім цього, фактично в самому Податковому кодексі України закріплене застосування судового прецеденту.
            Стаття 53 Податкового кодексу України передбачає прийняття правових актів індивідуальної дії, контрольного органу, що надаються в письмовій формі. Коли платнику податку щось незрозуміло, він має право звернутися для надання йому консультації до контролюючого органу. Платнику надається право оскаржити до суду цей акт індивідуальної дії, якщо письмова консультація, на думку платника податків, суперечить нормам або змісту відповідного податку чи збору. Визнання судом такої податкової консультації недійсною є підставою для надання нової податкової консультації з урахуванням висновків суду. І саме урахування висновків суду при наданні нової податкової консультації можна розглядати як використання судового прецеденту в податковому праві.
        </p><p class="p_text_in_article">
            Отже, з вищенаведеного випливає, що правове регулювання та правовий вплив в податковому праві ототожнюються та прирівнюються одне до одного, а тому в механізм правового регулювання входить правосвідомість та правова культура. Однак не можна повністю погодитись з даною правовою позицією з огляду на наступне.
        </p><p class="p_text_in_article">
            Механізм правового регулювання в податковому праві, на наше переконання, є специфічним та відрізняється від загальнотеоретичного механізму правового регулювання.
        </p>
        <p class="p_text_in_article">
            Варто зауважити, що серед науковців немає одностайності також і щодо визначення поняття механізму правового регулювання.
            Так, В.В. Лазарєв, С.В. Липень, В.Д. Ткаченко, Є.Б. Ручкін вважають, що механізм правового регулювання охоплює власне стадії правового регулювання, тобто фактично механізм правового регулювання ототожнюється з правовим регулюванням суспільних відносин або фактично включає його. Дослідники включають до механізму правового регулювання три стадії: правотворчість, правозастосування та правовиконання.
            У свою чергу, О.А. Абрамова розглядає механізм правового регулювання як нормативно-організований, послідовно здійснюваний, комплексний процес, що спрямований на результативне втілення правових норм у життя за допомогою адекватних правових засобів. У механізмі правового регулювання правознавець виокремлює: 1) здійснення юридичного факту, передбаченого нормою права; 2) реалізацію прав та обов’язків. Однак за такого підходу відбувається ототожнення механізму правового регулювання з механізмом реалізації права, що є власне стадією механізму правового регулювання.
            Ю.В. Кривицький відзначає, що в сучасній теорії права виокремлення елементів механізму правового регулювання повинно ґрунтуватись на наступних положеннях: 1) критерієм виокремлення елементів механізму правового регулювання є стадії правового регулювання; 2) до елементів механізму правового регулювання належать не всі правові явища правової системи, а лише ті з них, що являються правовими засобами; 3) кожній стадії правового регулювання відповідає один ключовий елемент; 4) аналіз структури механізму правового регулювання передбачає фокусування уваги на основних засобах правового регулювання, що дозволить зробити висновок про головне функціональне призначення цього механізму.
            З огляду на це, а також враховуючи розглянуті вище методологічні критеріальні положення, до системи елементів механізму правового регулювання слід віднести такі правові засоби: 1) норми права; 2) правовідносини; 3) акти застосування; 4) акти тлумачення норм права. При цьому останні два елементи є факультативними [85].
            Податкові правовідносини є специфічними суспільними відносинами з фінансово-майновим характером, а отже мають особливий, відмінний від інших, механізм правового регулювання. Беззаперечним є той факт, що усі без винятку правовідносини регулюються нормами права. Не складають винятку і податкові правовідносини. Однак згідно ст. 7 Податкового кодексу України під час установлення податків та зборів, а отже і норм податкового права, які є формою вираження змісту податків та зборів обов’язково необхідно визначати перелік елементів, а саме - платники податку, об'єкт оподаткування, база оподаткування, ставка податку, порядок обчислення податку, податковий період, строк та порядок сплати податку, строк та порядок подання звітності про обчислення і сплату податку. Факультативними елементами є податкові пільги та порядок їх застосування.
            Ю.Я. Ковальчук зазначає, що дослідження суті податків нерозривно пов'язане з характеристикою понять, які прийнято у широкому розумінні називати елементами фіскально-економічної системи, а у вузькому, прикладному аспекті – елементами податку [84].
            Варто зазначити, що за відсутності будь-якого із обов’язкових вищезазначених елементів податку відсутнє також і правове регулювання конкретно визначеного виду податкових відносин. Навіть, на перший погляд, така незалежна діяльність як адміністрування податків також залежить від елементів податку, оскільки за відсутності хоча б одного елементу фактично не буде предмету та об’єкту адміністрування.
            Отже, на нашу думку, механізм правового регулювання в податковому праві має включати такі елементи: А) обов’язкові: платники податку; об'єкт оподаткування; база оподаткування; ставка податку; порядок обчислення податку; податковий період; строк та порядок сплати податку; Б) факультативні: податкові пільги та порядок ї застосування; податкова правосвідомість, податкова правова культура тощо.
            Цікавим є питання про співвідношення понять податкового регулювання та правового регулювання в податковому праві.
        </p>
        <p class="p_text_in_article">
            Податкове регулювання є одним з елементів податкового механізму. Суть його полягає в тому, що будь-яке втручання в хід відтворювальних процесів має бути економічно доцільним і обґрунтованим [59, 42].
            В свою чергу, взаємозв’язок трьох термінів: «податкова система», «податкова політика» і «податковий механізм» простежується через визначення Г. Ю. Ісаншиної, згідно з яким «податковий механізм – система форм і методів управління податковою системою з метою реалізації податкової політики» [82, 8].
        </p>
        <p class="p_text_in_article">
            Податковий механізм – це система податкових методів, інструментів, важелів та заходів, що застосовуються державою до платників податків з метою справляння податків, зборів та обов’язкових платежів до бюджетів усіх рівнів та до державних цільових фондів для забезпечення стабільності соціально-економічної, політичної та екологічної ситуації в країні [93].
            В сучасній науці податкового права існує велика кількість визначень податкового регулювання, які можуть бути узагальнені до такого: податкове регулювання – це система заходів цілеспрямованого економічного і законодавчого впливу держави на учасників економічних відносин за допомогою інструментів податкової політики з метою досягнення бажаних соціально-економічних результатів [93].
            З першого погляду може здатись, що податкове регулювання визначається через категорію правового впливу, а тому категорії податкового регулювання та правового регулювання в податковому праві можуть бути ототожненими. Проте, варто звернути увагу, що:
            1)	Окрім правового впливу, що оформлюється у вигляді законодавчого впливу, податкове регулювання використовує також економічний вплив;
            2)	Метою правового регулювання у податковому праві є упорядкування, охорона та розвиток суспільних відносин в сфері податкового права, а метою податкового регулювання є досягнення бажаних соціально-економічних результатів.
        </p>
        <p class="p_text_in_article">
            З вищенаведеного можна зробити висновок, що категорії податкового регулювання та правового регулювання в податковому праві не є тотожними, а співвідносяться як ціле та його частина відповідно.
            Загалом же, визначення механізму правового регулювання в податковому праві є важливим питанням при здійсненні характеристики окремих видів податків і зборів, в тому числі плати за землю. За допомогою здійснених вище висновків в подальших розділах розкриття теми магістерської роботи буде проводитись по логічному порядку визначеної специфіки правового регулювання податкового права.
        </p>

        <p>
            <a href="istoriya_platy_za_zemlu.html#spisok_vikoristannoi_literaturi2">СПИСОК ВИКОРИСТАНИХ ДЖЕРЕЛ</a>
        </p>
    </div>
    <div class="footer">
        <span id="footer_text_ukr">
        </span>
    </div>

</body>
</html>